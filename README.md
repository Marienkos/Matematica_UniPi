Benvenuti sul repository GitHub degli appunti presi dal sottoscritto durante le lezioni del corso di studi di Matematica all'Università di Pisa!

# Come leggere gli appunti
Esistono fondamentalmente 5 livelli di lettura: file, argomenti, cluster, tipi ed elenchi.
- I file hanno un titolo che definisce i macroargomenti in cui è suddiviso il corso. Un file può contenere al suo interno anche più argomenti.
- Gli argomenti, evidenziati come dei titoli, sono caratterizzati dalla presenza di più cluster o tipi tra loro collegati. Ad esempio un argomento può contenere un teorema e la sua dimostrazione.
- I cluster sono insiemi di frasi separati da un ritorno a capo. Possono avere dei titoli oppure no, a discrezione del sottoscritto. Ad esempio un cluster di proprietà può avere un titolo che evidenzi se si sta parlando di proprietà collegate tra loro.
- I tipi sono la più piccola* unità funzionante di testo. Permettono di capire subito di cosa si sta parlando. Un tipo non può contenere altri tipi.
- Talvolta i tipi possono formare un cluster non isolato, caso in cui si parla di elenco. Un elenco nasce ove c'è la necessità di suddividere un tipo in più frasi.
# I tipi di tipi
Ne esistono 6: definizioni, osservazioni, proprietà, teoremi, dimostrazioni ed algoritmi.
- Le definizioni sono un tipo speciale, difatti è l'unico ad avere parentesi quadre e non graffe. Il definito si inserisce all'interno, ad esempio la definizione di campo vettoriale si segna come [Spazio vettoriale].
- Le osservazioni si segnano con {OSS}, seguite dall'osservazione. Contengono informazioni utili ma non necessarie, o evidenze derivate, come anche gli "attenzione!" e i "nota bene!".
- Le proprietà si segnano con {PRP} ed esprimono caratteristiche specifiche del soggetto. Molto spesso sono accompagnate da elenchi e dopo il denominatore si può trovare il nome della proprietà.
- I teoremi si segnano con {TEO} e contengono la loro enunciazione. Il denominatore può essere seguito dal nome del teorema.
- Le dimostrazioni si segnano con {DIM} e contengono le dimostrazioni dei teoremi, motivo per cui molto spesso sono precedute da essi. A causa della loro natura procedurale, possono costituire dei cluster isolati.
- Gli algoritmi si segnano con {ALG} e contengono sequenze di operazioni e/o procedure. A causa della loro natura procedurale, possono costituire dei cluster isolati.